\section{Dati}

\subsection{Time-series}

I dati acquisiti dall'applicazione sono di tipo \textbf{time-series} o serie
temporali; si tratta di dati strettamente dipendenti da una coordinata temporale (ad esempio
il momento di acquisizione) e che pertanto presentano alcune peculiarità come il fatto
che spesso sono i record recenti ad essere più interessanti e di conseguenza raramente si ha
la necessità di aggiornare quelli più datati.
\\
Ne sono alcuni esempi i dati acquisiti da sensori meteorologici, quelli relativi
all'utilizzo delle risorse hardware di un personal computer o le quotazioni di titoli finanziari.

\subsection{Dati finanziari}

I dati finanziari sono ricevuti dalla piattaforma di exchange di criptovalute Binance \cite{binance}
e comprendono i migliori prezzi di offerta e richiesta di un determinato simbolo e le rispettive
quantità; segue un esempio:

\begin{lstlisting}[language=json,firstnumber=1]
{
    "u": 5828881697,        // order book updateId
    "s": "BTCUSDT",         // symbol
    "b": "10262.83000000",  // best bid price
    "B": "1.88008400",      // best bid qty
    "a": "10262.94000000",  // best ask price
    "A": "6.48000500"       // best ask qty
}
\end{lstlisting}
%
I dati sono forniti in real-time senza nessun parametro temporale; di conseguenza viene
aggiunto al momento della ricezione un campo "timestamp" con l'istante corrente come valore.
Durante l'analisi verrà principalmente utilizzato il valore "askprice".
Il simbolo scelto al quale i prezzi ricevuti si riferiscono è "BTCUSDT".

\subsection{Tweets}

Anche i tweets possono essere considerati serie temporali data la notevole importanza
dell'istante di pubblicazione, sopratutto se analizzati per scopi legati alla finanza.
\\
Sono ricevuti attraverso le API per sviluppatori fornite da Twitter \cite{twitter} e si
presentano come segue:

\begin{lstlisting}[language=json,firstnumber=1]
{
    "created_at": "Wed Sep 09 15:19:42 +0000 2020",
    "id": 1303714706687963136,
    "id_str": "1303714706687963136",
    "text": "... $50 ETH GIVEAWAY ...",
    "source": "...",
    ...
    "user": {
        ...
    }
    "geo": null,
    "coordinates": null,
    "retweeted_status": {
        ...
    }
    "is_quote_status": false,
    "quote_count": 0,
    "reply_count": 0,
    "retweet_count": 0,
    "favorite_count": 0,
    "lang": "en",
    "timestamp_ms": "1599664782579"
}
\end{lstlisting}
%
Si nota la presenza di ben 2 campi temporali ("created\_at" e "timestamp\_ms") che
rappresentano in realtà il medesimo istante temporale ma con precisione differente.
Tuttavia è possibile notare un certo ritardo nella ricezione dei tweets di circa 5-10
secondi, perciò è risultata necessaria l'aggiunta di un campo chiamato "receivedat" così
da tenere traccia del momento di ricezione.

L'analisi verrà successivamente effettuata principalmente sul campo "text" contente il
corpo del tweet.

I tweet sono filtrati a monte tramite le API di Twitter, quindi ogni tweet ricevuto risulta già
pertinente con il filtro utilizzato, cioè la parola "bitcoin".

\subsection{Dati strutturati}

Lo schema di entrambe le categorie di dati è costante per ogni messaggio rendendoli dati
strutturati o semi-strutturati per quanto riguarda i tweets, che presentano uno schema più complicato
contente elementi innestati (abbreviati nell'esempio per motivi di spazio) e del testo.
Nonostante ciò, anche per il fatto che dell'intero tweet i campi analizzati saranno il testo
e le coordinate temporali, è possibile utilizzare una rappresentazione relazionale.